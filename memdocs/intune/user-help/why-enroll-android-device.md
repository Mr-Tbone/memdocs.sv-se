---
title: Varför du bör registrera Android-enheten
description: Ta reda på varför det är viktigt att registrera din enhet i Intune
keywords: ''
author: lenewsad
ms.author: lanewsad
manager: dougeby
ms.date: 04/19/2019
ms.topic: article
ms.prod: ''
ms.service: microsoft-intune
ms.subservice: end-user
ms.technology: ''
ms.assetid: d22f5aea-7be4-419b-b51b-a522ca037b69
searchScope:
- User help
ROBOTS: ''
ms.reviewer: esmich
ms.suite: ems
ms.custom: intune-enduser
ms.collection: ''
ms.openlocfilehash: ea760ef125ce2d6d7d0446564be3b2b27a6038ce
ms.sourcegitcommit: 7f17d6eb9dd41b031a6af4148863d2ffc4f49551
ms.translationtype: HT
ms.contentlocale: sv-SE
ms.lasthandoff: 04/21/2020
ms.locfileid: "79335139"
---
# <a name="why-enroll-your-android-device"></a>Varför du bör registrera Android-enheten  

Skolor och arbetsgivare vill se till att du använder en säker, betrodd enhet för att få tillgång till interna resurser. Apparna Företagsportal och Microsoft Intune skyddar din Android-enhet och dina data medan du använder resurserna. De säkerställer att du har säker åtkomst till resurser oavsett var du är eller vilken enhet du använder. 

Om din organisation kräver att du installerar och registrerar dig för någon av de här apparna måste du göra det innan du kan använda företagets resurser från din enhet. I den här artikeln beskrivs syftet och fördelarna med att registrera dina enheter med apparna.  

## <a name="gets-your-device-managed"></a>Gör din enhet hanterad  
 Apparna Företagsportal och Microsoft Intune registrerar din enhet i Intune.  Intune är en provider för mobilenhetshantering som hjälper din organisation att hantera mobila enheter och appar via säkerhets- och enhetsprinciper. 

Apparna tar dig igenom de olika registreringsstegen och konfigurerar dina enhetsinställningar enligt organisationens principer. Du får också varningar om problem eller inställningar som måste lösas innan du får företagsåtkomst.  

Exempel på principer som din organisation kan behöva:  
* Ställa in ett lösenord eller PIN-kod
* Begränsa åtkomsten efter ett visst antal inloggningsförsök
* Se till att du inte använder en jailbrokad eller rotad enhet
* Installera appar som arbetet kräver  

## <a name="gives-you-access-to-work-and-school-apps-work-files-and-email"></a>Ger dig åtkomst till arbets- och skolappar, filer och e-post  
Under registreringen kräver apparna Företagsportal och Microsoft Intune att du ansluter till ditt arbets- eller skolkonto.  När du har autentiserat och konfigurerat enhetsinställningarna enligt organisationens principer får du till gång till organisationens e-postkonto, nätverk, filer och appar.  

Organisationer kräver ibland att du installerar arbets- eller säkerhetsappar, till exempel Microsoft Office eller Mobile Threat Defense. Om de här apparna krävs eller blir tillgängliga för dig finns de i Företagsportal eller i Microsoft Intune-appen.

## <a name="lets-you-remotely-reset-a-lost-or-stolen-device-if-device-supports-it"></a>Låter dig fjärråterställa en borttappad eller stulen enhet (om enheten stöder det)
Om en enhet tappas bort eller blir stulen, kan du logga in på företagsportalappen eller företagsportalens webbplats på någon annan enhet och återställa din telefon till fabriksinställningarna. Den här funktionen är användbar om din saknade enhet innehåller upphovsrättsskyddade arbetsrelaterade data som du inte vill att någon annan får åtkomst till. Eftersom enheten har registrerats i hanteringen, kan din företagssupport eller IT-administratör också återställa den.  

Återställningsfunktionen är inte tillgänglig i Microsoft Intune-appen.  

## <a name="notifies-you-of-policy-updates-and-requirements"></a>Meddelar dig om principuppdateringar och krav
Företagsportal eller Microsoft Intune-appen checkar in, eller synkroniserar, med Intune var åttonde timme. Om du använder Företagsportal och vill checka in oftare kan du eller företagets support initiera en manuell synkronisering. Under incheckningen gör appen följande:  

* Hämta eventuella princip eller appuppdateringar som företagssupporten har gjort tillgängliga.  
* Skicka uppdateringar av hårdvaruförteckningen. De här uppdateringarna innehåller ingen personlig information.  
* Skicka uppdateringar av företagets appförteckning. De här uppdateringarna innehåller ingen personlig information.  

Om enheten inte är synkroniserad eller inte längre uppfyller kraven visas statusen som *Inte kompatibel*. Din åtkomst till arbets- och skolrelaterade resurser kan återkallas tills att din enhet uppfyller kraven igen. Appen Företagsportal meddelar dig om de här problemen och vad du behöver göra för att åtgärda dem.  


## <a name="permits-company-support-access-to-your-device"></a>Ger företagets support åtkomst till din enhet
När du registrerar din enhet ges din företagssupport eller IT-administratör åtkomst till enheten för begränsade ändamål och baserat på behov. De kan:  

* Återställa enheten till tillverkarens standardinställningar. Som nämns ovan har även du åtkomst för att återställa din enhet. Men om du inte kommer åt företagsportalappen direkt, kan ditt företag återställa enheten åt dig.  

* Ta bort alla företagsrelaterade data. Din organisation kan ta bort företagsrelaterade data från din enhet om du lämnar företaget eller om enheten blir ohanterad. Dina personliga data och inställningar tas inte bort och finns kvar på enheten.  

* Ange krav för din enhet, till exempel att du måste ha ett lösenord eller en PIN-kod för enheten. I detta fall får du appmeddelanden som anger att enheten inte är kompatibel. Företagets support kan också begränsa hur många gånger du kan ange ett felaktigt lösenord på din enhet. För många misslyckade lösenordsförsök kan leda till att din enhet blir låst.  

* Kräva att du accepterar villkoren.  

* Inaktivera kameran. Syftet med den här principen är att förhindra dig från att fotografera skyddad information och även ta bort störningar från skolmiljöer. Skolor kan inaktivera kameror på klassrumsenheter så att studenter inte kan dela testmaterial.  

* Kräv att alla data på enheten krypteras. Om den tappas bort eller blir stulen, hjälper den här principen att skydda data på din enhet. Det skyddar också data som delas mellan enheter eller appar. 

## <a name="next-steps"></a>Nästa steg  

Behöver du hjälp? Kontakta företagets support (du hittar kontaktinformation på [företagsportalwebbplatsen](https://go.microsoft.com/fwlink/?linkid=2010980)) eller skriv till <a href="mailto:wintunedroidfbk@microsoft.com?subject=I'm having trouble installing the Company Portal app on my Android device&body=Describe the issue you're experiencing here.">Microsoft Android-teamet</a>.
