---
title: Informera slutanvändare om Microsoft Intune
titleSuffix: Microsoft Intune
description: Dela information med dina enhetsanvändare för en lyckad Intune-distribution.
keywords: ''
author: lenewsad
ms.author: lanewsad
manager: dougeby
ms.date: 06/01/2018
ms.topic: conceptual
ms.service: microsoft-intune
ms.subservice: fundamentals
ms.localizationpriority: high
ms.technology: ''
ms.assetid: 48914533-f138-4dc0-8b93-4cea3ac61f7b
ms.reviewer: ''
ms.suite: ems
search.appverid: MET150
ms.custom: get-started
ms.collection: M365-identity-device-management
ms.openlocfilehash: de046af66989551a58d6f4f549a71a7c33e6fad8
ms.sourcegitcommit: 7f17d6eb9dd41b031a6af4148863d2ffc4f49551
ms.translationtype: HT
ms.contentlocale: sv-SE
ms.lasthandoff: 04/21/2020
ms.locfileid: "79362764"
---
# <a name="how-to-educate-your-end-users-about-microsoft-intune"></a>Informera slutanvändare om Microsoft Intune

Med Microsoft Intune kan du ge personalen tillgång till mobila enheter samtidigt du skyddar företagets information. Du kan testa en Intune-distribution i din organisation med en [kostnadsfri utvärderingsversion](free-trial-sign-up.md).

När du implementerar Microsoft Intune är det viktigt att medarbetarna förstår behovet av enhetshantering och mobila funktioner i företaget. Om du inte ger någon förklaring kan en del användare tycka att du gör intrång i deras integritet. Användarna oroar sig mer för sekretessen när du distribuerar Intune som en [BYOD-lösning](/enterprise-mobility-security/solutions/byod-design-considerations-guide).

> [!Important]
> För att distributionen ska bli framgångsrik är det viktigt att du hanterar slutanvändarnas oro och arbetar förebyggande med att informera dem om varför företaget behöver hantera enheterna.

Ett lyckat införande handlar inte bara om att distribuera ny och funktionell teknik till personalen. Det handlar också om att användarna ska förstå och lära sig att använda den nya tekniken. Därför är det är viktigt att användarna förstår och använder sig av datasäkerheten som finns i Intune.

## <a name="things-to-consider-about-your-users"></a>Saker att tänka på om användarna

__Vilken teknikerfarenhet har användarna?__ Dina användare kan ha varierande kunskaper och erfarenheter om teknik. Upplevelserna kan vara positiva, som vid fotografering av familjesemestern, eller negativa som att tappa en apparat i kökshon. Sådana upplevelser påverkar hur användare hanterar teknik både till vardags och i arbetet.

__Vad betyder hanteringen av mobila funktioner för användarna?__ Användarna kanske inte riktigt förstår vilken åtkomst du har, eller inte har, till deras enheter och information. Dina användare oroar sig förmodligen för att IT-avdelningen och cheferna ska spåra deras aktivitet. Mindre erfarna användare kanske tror att all aktivitet på den egna enheten är privat.

__Hur kan Intune vara ett praktiskt hinder för användarna?__  Ha förståelse för och respektera den tid det tar för användarna att installera appar, registrera enheter och upprätthålla regelefterlevnaden. Det viktigaste i varje Intune-distribution är att skydda företagets data. Användarna kan dock få en sämre bild av enhetshantering om du till exempel börjar använda principer som de här:  

- orimliga krav på lösenord på personliga enheter
- Skicka obligatoriska appuppdateringar mitt i viktiga jobbsamtal  

Sådana principer kan också påverka personalens produktivitet negativt.

## <a name="things-you-should-do"></a>Saker du bör göra

I följande lista kan du läsa några tips om hur du kan göra organisationens Intune-distribution enklare för enhetsanvändarna.

* __Var rådig.__ I Intune-dokumentationen får användarna hjälp med Intune-specifika uppgifter, som att registrera och felsöka enheter. Användarna kan klicka på och komma åt vissa artiklar direkt från företagsportalen. I de här artiklarna förklaras installationen av företagsportalsappen, Intune-registreringen, uppgifter som användarna kan utföra på sina enheter samt felsökning. En lista över den här dokumentationen finns också i artikeln [Använda hanterade enheter i arbetet](../user-help/use-managed-devices-to-get-work-done.md).

* __Var tillgänglig.__ Berätta för användarna var de kan be om hjälp med olika enhetsproblem. När du [anpassar företagsportalen](../apps/company-portal-app.md) ska du se till att ta med kontaktuppgifter till IT-administratören.

* __Var personlig.__ Ge instruktioner som är specifika för organisationens distribution. Det visar för användarna att du bryr dig om deras upplevelse. Använd detta anpassningsbara [Intune Adoption Kit](https://aka.ms/IntuneAdoptionKit) till att skapa egna registreringsanvisningar för slutanvändarna.

* __Hitta olika sätt att kommunicera.__ Användare har [olika sätt att lära sig saker](https://www.umassd.edu/dss/resources/faculty--staff/how-to-teach-and-accommodate/how-to-accommodate-different-learning-styles/) och på samma sätt har de olika sätt att använda information. För de som föredrar visuell inlärning tillhandahåller Intune [videoversioner av instruktionerna för hur du registrerar olika enhetstyper](https://channel9.msdn.com/Series/IntuneEnrollment) på Channel 9. Du kan bädda in videoklippen direkt på din [SharePoint-webbplats](https://support.office.com/article/Embed-a-video-from-Office-365-Video-59e19984-c34e-4be8-889b-f6fa93910581). Du kan också ladda ned lokala kopior av videor och ljudspår.

* __Var informerad.__ Användarupplevelsen i Intune påverkar även din produktivitet. Om du förstår användarnas upplevelse blir det enklare för dig att felsöka problem med enheter och användare. Du kan till exempel lära dig hur användarna hämtar sina appar. Om du vet det kan du snabbare och enklare diagnostisera och åtgärda olika problem.

* **Android**
  * [Använda en Android-enhet med Intune](../user-help/why-enroll-android-device.md)
  * [Så får dina Android-användare sina appar](end-user-apps-android.md)

* **iOS**
  * [Använda en iOS/iPadOS-enhet med Intune](../user-help/using-your-ios-device-with-intune.md)
  * [Så får dina iOS/iPadOS-användare sina appar](end-user-apps-ios.md)

* **Windows**
  * [Använda en Windows-enhet med Intune](../user-help/using-your-windows-device-with-intune.md)
  * [Så får dina Windows-användare sina appar](end-user-apps-windows.md)

* __Var tydlig.__ Var tydlig med vad som ska hanteras på användarnas enheter. Berätta vilka typer av data du samlar in och varför du samlar in dem. Informera om hur du tänker använda alla data. [Microsoft anser att du har rätt till så mycket information som möjligt om hur vi hanterar din kundinformation i molnet](https://www.microsoft.com/trustcenter/about/transparency), och vi tror att den här filosofin kan göra användarna mer nöjda med Intune.

> [!Note]
> Transparens är nyckeln till en lyckad distribution.

Det är viktigt att kombinera förtroende med väl utformade efterlevnadsprinciper. Användarna bör känna till att även om du *skulle kunna* titta på vissa typer av personliga data så *vill* du inte göra det. Förklara att du kan dra på dig skadeståndsansvar om du inkräktar på deras integritet. Ett uttalande som formuleras i samarbete med den juridiska avdelningen och personalavdelningen kan också vara till hjälp med att dämpa medarbetarnas farhågor.
