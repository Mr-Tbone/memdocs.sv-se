---
title: Utveckla en supportplan
titleSuffix: Microsoft Intune
description: Den här artikeln hjälper dig att utveckla en Intune-supportplan för distribution av Microsoft Intune.
keywords: ''
author: dougeby
ms.author: dougeby
manager: dougeby
ms.date: 01/02/2018
ms.topic: conceptual
ms.service: microsoft-intune
ms.subservice: fundamentals
ms.localizationpriority: high
ms.technology: ''
ms.assetid: b9428769-4333-4778-b677-f23dea1f74da
ms.reviewer: jeffbu, cgerth
ms.suite: ems
search.appverid: MET150
ms.custom: intune-classic
ms.collection: M365-identity-device-management
ms.openlocfilehash: 8cb8107efa5961c74277afa84da861305d8b9484
ms.sourcegitcommit: 3d895be2844bda2177c2c85dc2f09612a1be5490
ms.translationtype: HT
ms.contentlocale: sv-SE
ms.lasthandoff: 03/13/2020
ms.locfileid: "79357291"
---
# <a name="develop-a-support-plan"></a>Utveckla en supportplan

En supportplan för Intune kan hjälpa dig att identifiera och lösa Intune-relaterade problem på ett mer effektivt sätt. Det, i sin tur, förbättrar användarnas övergripande upplevelse av Intune. Följande är några frågor att tänka på när du utvecklar en supportplan för Intune:

- Vilka team kommer att ha ansvaret för att tillhandahålla Intune-support?

- Vilken process ska användas för att tillhandahålla support för Intune?

- Hur planerar du att tillhandahålla supportutbildning för Intune?

- Vilka möjligheter finns det att få med supportteamet tidigt i processen för Intune-distribution?

Vi ska gå igenom varje område mer detaljerat.

## <a name="which-teams-are-responsible-for-providing-support"></a>Vilka team ansvarar för att tillhandahålla support?

Organisationer kan ha olika supportnivåer (1–3). Nivå 1 och 2 kan till exempel vara en del av supportteamet, och nivå 3 omfattar personer från MDM-teamet som ansvarar för distributionen av Intune.

Nivå 1 är vanligtvis den första supportnivån och normalt den första nivån som användaren kontaktar vid supportärenden. Om nivå 1 inte kan lösa användarens eskaleras problemet till nivå 2. Nivå 2 eskalerar det till nivå 3 om det behövs. Dessutom kan man se Microsofts support som nivå 4.

Läs mer om [Intune-support](get-support.md).

## <a name="what-is-the-support-process"></a>Hur ser supportprocessen ut?

I de första faserna för produktionsdistribution kan du låta alla tre nivåerna delta i ett möte eller Skype-samtal. Följande är ett exempel på hur en organisation kan implementera sina arbetsflöden för IT-supporten eller supportavdelningen:

1. Slutanvändaren kontaktar IT-supporten eller supportavdelningen nivå 1 med ett registreringsproblem.

2. IT-supporten eller supportavdelningen nivå 1 kan inte fastställa rotorsaken och eskalerar till nivå 2.

3. IT-supporten eller supportavdelningen nivå 2 undersöker, men kan inte lösa problemet och eskalerar till nivå 3, med ytterligare information för att hjälpa till med undersökningen.

4. IT-supporten eller supportavdelningen nivå 3 fortsätter undersökningen, fastställer rotorsaken och förmedlar lösningen till nivå 2 och 1.

5. IT-support/supportavdelningen nivå 1 kontaktar sedan kunden och löser problemet.

Den här metoden, särskilt i början av Intune-distributionen, innebär många fördelar, inklusive:

- Hjälp med teknikinlärning och starttid.

- Snabb identifiering av problem och lösningar.

- Förbättring av användarupplevelsen.

## <a name="how-you-plan-to-provide-intune-support-training"></a>Hur planerar du att tillhandahålla supportutbildning för Intune?

Det är viktigt att tillhandahålla teknisk utbildning för Intune för IT-supporten eller supportavdelningen så att utbildningen har en lämplig nivå och gäller för den specifika supportnivån och dess ansvarsområden. Du kan låta Intune MDM-teamet leda denna utbildning för supportansvariga (utbilda utbildaren) och sedan låta de ansvariga tillhandahålla denna utbildning till supportteamets medlemmar. Den här utbildningen kan normalt hållas på 2–3 timmar och den omfattar föreläsning och övningar.

Ett exempel på en agenda för Intune-supportutbildning visas nedan.

- Genomgång av supportplanen för Intune

- Intune-översikt

- Felsöka vanliga problem

- Verktyg och resurser

- Frågor och svar

[Intune-dokumentationen](../index.yml) ger en översikt över Intune, detaljerad funktionsbeskrivning och viss felsökningsinformation. [Intune-forumet](https://social.technet.microsoft.com/Forums/home) är en communitybaserad resurs för frågor och ämnen som inte täcks av Intune-dokumentationen.

## <a name="what-opportunities-are-there-to-involve-the-support-team-earlier"></a>Vilka möjligheter finns det att få med supportteamet tidigare?

Något som kan förbättra din Intune-distribution och användarnas användningsgrad är att i ett tidigt skede engagera IT-supporten/supportavdelningens personal i planeringen av och pilotarbetet inför Intune-distributionen. Ett tidigt engagemang ger supportpersonalen tid med Intune och värdefull erfarenhet från start. Det hjälper också till att förbereda IT-supporten/supportavdelningens personal inför den fullständiga produktionsdistributionen i organisationen.

## <a name="next-step"></a>Nästa steg

Nästa avsnitt innehåller råd om att [utforma Intune](planning-guide-design.md).
